154 C. SVETONI TRANQVILLI

rogatum eum subito et clare a quodam nano astante mensae
inter copreas, cur Paconius maiestatis reus tam diu uiueret,
statim quidem petulantiam linguae obiurgasse‚ ceterum post
paucos dies scripsisse senatui, ut de poena Paconi quam pri-
mum statueret. 5

62 Auxit intenditque saeuitiam exacerbatus indicio de morte
filii sui Drusi. quem cum morbo et intemperantia perisse
existimaret, ut tandem ueneno interemptum fraude Liuillae
uxoris atque Seiani cognouit, neque' tormentis neque suppli-
cio cuiusquam pepercit, soli huic cognitioni adeo per totos ιο
dies deditus et intentus, ut Rhodiensem hospitem, quem· fa-
miliaribus litteris Romam euocarat, aduenisse sibi nuntiatum
torqueri sine mora iusserit, quasi aliquis ex necessariis quae-
stioni adesset, deinde errore detecto et occidi, ne uulgaret

2 iniuriam. carnificinae eius ostenditur locus Capreis , unde ιο
damnatos post longa et exquisita tormenta praecipitari coram
se in mare iubebat, excipiente classiariorum manu et contis
atque remis elidente cadauera, ne cui residui spiritus quic-
quam inesset. excogitauerat autem inter genera cruciatus
etiam, ut larga meri potione per fallaciam oneratos, repente 20

’ ueretris deligatis, fidicularum simul urinaeque tormento dis-

3 tenderet. quod nisi eum et mors praeuenisset et Thrasyllus
consulto, ut aiunt, differre quaedam spe longioris uitae com-
pulisset, plures aliquanto necaturus ac ne reliquis quidem
nepotibus parsurus creditur, cum et Gaium suspectum habe· ss
ret et Tiberium ut ex adulterio conceptum aspernaretur. nec
abhorret a uer03 namque identidem felicem Priamum uoca-
bat, quod superstes omnium suorum extitisset.

63 Quam inter haec non modo inuisus ac detestabilis, sed
praetrepidus quoque atque etiam contumeliis obnoxius uixerit, so
multa indicia sunt. haruspices secreto ac sine testibus con-

1 quoddam M 2 copreas M VR, capreas rel. (cf. Claud. 8) pau-
conius T 4 pauconii Τ ’ἲ et] ex Cornelissen intemperantiam Me
8 ueneno om. H Q, post interemptum habet S interceptum Bentley
10 cuiquam G 12 euocarat (metat) ς (Beroald.)‚ euocabatss¹ (euocabat
romam G) 17 mare H ¹QPT, mari rel. (Ω) 20 larga corr. ex largi
(m. 12³) ΕΙ 23 impulisset Bentley 25 nepotibus om. G‘· 30 etiam
contumeliis del. Salmasius

